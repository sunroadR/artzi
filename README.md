# Artzi

Artzi er en app som fungerer som en notatblokk for å registrere arter når man er ute på tur.  Appen er tenkt brukt som hjelp til registreringer på artsobservasjoner.no.  Artzi lar deg notere hvilken art, antall og eventuelle kommentarer, og henter GPS-lokasjon for funnstedet automatisk.  Du kan også ta bilde av funnet direkte i Artzi.  Ingen WiFi eller 4G (som typisk kan være tilfellet ute i naturen) er nødvendig for å kunne bruke Artzi.  Registreringene blir lagret lokalt på telefonen og kan hentes frem igjen for innlegging i database når du kommer hjem.

## Motivasjon for å lage appen

Artzi er utviklet i Google's rammeverk Flutter, og er mest laget som en øvelse i å bruke rammeverket.  Flutter lar deg kompilere både Android og iOS versjonen av en app fra samme kildekode.  Under releases finnes en apk-fil som lar deg installere appen på Android telefoner.
